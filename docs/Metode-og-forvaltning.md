---
title: Metode og forvaltning
---

| Status | Version | Maturity | Normative level |
|:-------------|:------------------|:------|:-------|
| <span style="background-color:gold">Work in progress</span> | v0.1 | draft  | ikke normert |

## Metode for utvikling av målarkitekturen
Det er lagt til grunn smidig metodikk i utviklingen av målarkitekturen der utprøving av datadeleing og utforming av målarkitektur gjennomføres i parallell. Se figur under.

![Metode](img/metode.png){ width="500" }

Gjennom dialog med helsepersonell i helsetjenesten som har etablert tjenesteforløp er behov for samhandling og informasjonsdeling identifisert og verifisert. Behovsforståelsen bygger på allerede gjennomførte kartlegginger og oppdateres løpende basert på praktiske erfaringer. 

Gjennom arbeidet i Nasjonalt velferdsteknologiprogram (NVP) er det identifisert utprøvingskandidater som har identifisert samhandlingsbehov på tvers av aktører og omsorgsnivå. Gjennom utvalgte utprøvingsprosjekter er velferdsteknologisk knutepunkt (VKP) benyttet for å håndtere dataflyt mellom DHO-systemer/ Medisinsk utstyr og andre fagsystem som elektroniske journalsystemer. Behovet for samhandling rundt Målinger (data fra pasient) har vært fokus for utprøving med bruk av kodeverk og terminologi/ spesifikasjoner som kan danne grunnlag for videreutvikling av normerende produkter og nasjonale samhandlingsløsninger. Målet for utprøvingsaktivitetene har vært å jobbe smidig og behovsdrevet med hyppige leveranser for å få testet ut ny funksjonalitet så langt det er mulig. Det er jobbet med utprøving ut fra en tre trinns rakett der første steg har vært journalføring, neste steg overføring av målinger fra utstyr til journal og siste steg deling av målinger. Erfaringer fra utprøvingene gir grunnlag for videreutvikling av målarkitekturen og målarkitetkuren gir rammer for utprøvingene. 

Arbeidet vil sette retning for videre utprøvingsaktiviteter og definere rammer for utprøvingsktivetetene (juridiske, semantiske, tekniske)

Det har vært etablert en arbeidsgruppe med representanter fra de fire regionale helseforetakene, KS, NHN, Helseforetak og utvalgte kommuner som har bidratt med innspill til arbeidet med målarkitekturen. 

## Forvaltning og videreutvikling av målarkitekturen
Målarkitektur datadeling DHO/ samhandling DHO <!--Her må vi ta en sjekk gjennom kapitlene for å se eat vi bruker det samme--> har fokusert på brukstilfellet "samhandling mellom helsepersonell på tvers av virksomheter" og dette vil bli en del av den overordnede målarkitetkuren for datadeling i helse- og omsorgssektoren. 

Målarkitekturen vil følge normerende produkters forvaltningsprosess hos Direktoratet for e-helse slik at den oppdateres jevnlig. Gjennom erfaring fra utprøvingsprosjekter og aktiviteter i helse- og omsorgssektoren vil Direktoratet for e-helse jobbe videre med å utvikle felles rammer knyttet til datadeling for sektoren. <!--Sette inn lenke til forvaltningsmodell for normerende produkter fra Dir for e-helse-->