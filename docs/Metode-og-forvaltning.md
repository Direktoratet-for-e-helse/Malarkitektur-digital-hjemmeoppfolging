---
title: Metode og forvaltning
---

| Status | Version | Maturity | Normative level |
|:-------------|:------------------|:------|:-------|
| <span style="background-color:gold">Work in progress</span> | v0.7 | draft  | ikke normert |

## Metode for utvikling av målarkitekturen

Det er lagt til grunn smidig metodikk i utviklingen av målarkitekturen der utprøving av datadeling i konkrete utprøvings- og sprednings-aktiviteter knyttet til Nasjonalt velferdsteknologiprogramm (Utprøving DHO) og utforming av målarkitektur datadeling DHO gjennomføres i parallell. Se figur under.

![Metode](img/metode.png){ width="500" }
*Metode for utvikling av målarkitektur koblet til utprøving og spredningsaktiviteter*

Metoden baserer seg på at behov dokumenteres i tilknytning til utrprøving og spredsningsaktivitetene og ligger til grunn for utviklingen av nye integrasjoner og informasjonstjenester i tjenesteforløpene. Både behovsarbeidet og erfaringene fra utprøvingen benyttes i arbeidet med å begrunne arkitekturvalg, bruk av fellestjenester og hvilke standardiserings og normeringsaktiviteter det er behov for. Dette dokumenteres som en del av målarkitekturen og skal danne grunnlag for nye utprøving og spredningsaktiviteter.

### Samarbeid og forankring

Det har vært etablert en arbeidsgruppe med representanter fra de fire regionale helseforetakene, KS, NHN, Helseforetak og utvalgte kommuner som har bidratt med innspill til arbeidet med målarkitekturen. Arbeidet blir fortløpende presentert i relevante fora i nasjonal styringsmodell og andre relevante arenaer spesielt knyttet til KS og RHF-enes arkitekturarbeid.

### Utprøving og spredningsaktiviteter i NVP

I arbeidet med Nasjonalt velferdsteknologiprogram (NVP) er det identifisert utprøvingskandidater, som i sin tur har identifisert samhandlingsbehov på tvers av aktører og omsorgsnivå. Gjennom utvalgte utprøvingsprosjekter er velferdsteknologisk knutepunkt (VKP) benyttet for å håndtere dataflyt mellom DHO-systemer og andre fagsystem som elektroniske journalsystemer. Behovet for utveksling av målinger (data fra pasient) har vært fokus for utprøving med, inkludert bruk av terminologi og felles informasjonsmodeller. Arbeidet kan danne grunnlag for videreutvikling av normerende produkter og nasjonale samhandlingsløsninger. Målet for utprøvingsaktivitetene har vært å jobbe smidig og behovsdrevet med hyppige leveranser for å få testet ut ny funksjonalitet så langt det er mulig. Det er jobbet med utprøving ut fra en tre trinns rakett der første steg har vært journalføring, neste steg overføring av målinger fra utstyr til journal og siste steg deling av målinger. Erfaringer fra utprøvingene gir grunnlag for videreutvikling av målarkitekturen og målarkitekturen gir rammer for utprøvingene.  

### Koblingen mellom utprøving og målarkitektur

Gjennom dialogen med helsepersonell i helsetjenesten, som har etablert tjenesteforløp, har vi identifisert og verifisert behov for samhandling og informasjonsdeling. Behovsforståelsen bygger på allerede gjennomførte kartlegginger og oppdateres løpende basert på praktiske erfaringer med å realisere nye tjenester som understøttes av nye informasjonstjenester som tas i bruk i helsetjenesten. Behovsarbeidet som gjennomføres i utprøvings- og sprednings-aktivitetene har vært viktige innspill til behovsarbeidet knyttet til målarkitekturen for datadeling DHO.  

Informasjonsbehovene er analysert og vurdert i forhold til hensiktsmessig bruk av samhandlingsform og behov for informasjonstjenester for å understøtte informasjonsbehovet. Det er også vurdert hvilke av informasjonstjenester som bør realiseres som fellestjenester og hvilke som må realiseres i virksomhetenes infrastruktur. Resultatene er beskrevet som konkrete konsepter som er vurdert i forhold til gjeldende rett og hvor hensiktsmessig de ulike konseptene er for spredning, risiko og kompleksitet. Til slutt, peker målarkitekturen på nødvendige normerende produkter for å understøtte enhetlig semantisk samhandling.  

I utprøving og spredningsaktivitetene prøver virksomhetene å etablere faktisk samhandling mellom virksomhetene basert på konseptene som er tatt frem i målarkitekturen. Erfaringer med realisering og bruk av informasjonstjenestene benyttes i arbeidet med revisjon av målarkitekturen. Målarkitekturen vil også hjelpe utprøvings og spredningsprosjekter til å velge løsningskonsepter som kan realiseres innenfor gjeldende rett, eller føre til at prosjektene spiller inn nødvendige endringer i lovverket for å understøtte mer effektive samhandlingsløsninger på sikt.

## Forvaltning og videreutvikling av målarkitekturen

Målarkitektur datadeling DHO er fokusert på brukstilfellet "samhandling mellom helsepersonell på tvers av virksomheter" og dette er en utvidelse av den eksisterende målarkitetkuren for datadeling i helse- og omsorgssektoren som beskriver brukstilfellene for helsepersonell og innbygger sin bruk av fellestjenester.

Målarkitekturen vil følge [forvaltningsmodellen for normerende produkter](https://www.ehelse.no/standardisering/standarder/forvaltningsmodell-for-normerende-produkter-fra-direktoratet-for-e-helse) fra Direktoratet for e-helse, for å sikre at målarkitekturen oppdateres jevnlig. Ved å høste erfaringer fra utprøvingsprosjekter og aktiviteter i helse- og omsorgssektoren vil Direktoratet for e-helse jobbe videre med å utvikle felles rammer for datadeling i helsesektoren.
