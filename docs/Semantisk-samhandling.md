---
title: Semantisk samhandlingsevne
---
| Status | Version | Maturity | Normative level |
|:-------------|:------------------|:------|:-------|
| <span style="background-color:gold">Work in progress</span> | v0.1 | draft | ikke normert |

Hva er det?
Semantisk samhandlingsevne har å gjøre med betydningsinnhold i dataelementer, relasjonen mellom dem og formatet informasjonen utveksles på. Det deles i syntaktisk og semantisk aspekt. Semantisk aspekt skal sikre dataenes betydningsinnhold og interne relasjon, som også innebærer begrepsavklaringer som sikrer at alle parter forstår kommunikasjonen. Syntaktisk aspekt refererer til eksakt format og struktur på data som utveksles.

Når er dette viktig?
Det er viktig å jobbe med semantiske forhold så tidlig som mulig i prosessen. I tillegg vil det være nødvendig å gå mer i dybden etter hvert.

Hvordan?
En strategi for informasjonsforvaltning bør utarbeides hos samhandlingsaktørene og koordineres på høyeste nivå. Eksempelvis bør det finnes avtaler om referansedata (taksonomier, vokabularer, kodelister etc). Delte datastrukturer/datamodeller er helt nødvendige for å oppnå samhandlingsevne.
Bruk standarder og referansedatasett der formålstjenlig. Hvordan data er skapt og brukes er viktig for å forstå og bruke data riktig.

Hva er fordelene med semantisk samhandling?
«Kun én gang»-prinsippet styrker informasjonsforvaltningen.
Brukere slipper å oppgi samme opplysninger flere ganger. Tjenesteprodusenter og dataprodusenter deler data fremfor å vedlikeholde egne kopier av data. 
«Data lagres én gang og tilgjengeliggjøres fra én kilde». 
 
Økt datakvalitet
Brukere opplever tjenester med kontekst som er korrekt og oppdatert. Tjenesteprodusenter og dataprodusenter kan gjenbruke data fra andre kilder direkte, uten å kjenne intern struktur på data i kildesystemene. 
 
Økt effektivitet  
Tilgang til data med høy kvalitet for brukere, tjenesteprodusenter og dataprodusenter gir potensiale for automatisering, redusert ressursbruk og tjenester av høyere kvalitet. 
 

Økt samhandlingsevne  
Brukere, tjenesteprodusenter, dataprodusenter og prosessdeltagere opplever at arbeidsprosessene får tilgang til de riktige dataene der de trengs, når det trengs på tvers av tjenester og organisasjoner. 
 
Økt endringsevne og tjenesteinnovasjon  
Brukere får raskt støtte for nye arbeidsmåter gjennom nye, automatiserte støttetjenester som bygger på oppdaterte data av høy kvalitet. Tjenesteprodusentene får evne til å handle raskt basert på oppdaterte og korrekte data. 
 
Økt tilgang til data  
Brukere opplever at tjenester gir enkel tilgang til oppdaterte data. Tjenesteprodusenter og dataprodusenter har lett tilgang data og metainformasjon om data.
