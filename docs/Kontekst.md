| Status | Version | Maturity | Normative level |
|:-------------|:------------------|:------|:-------|
| <span style="background-color:gold">Work in progress</span> | v0.4 | draft | ikke normert |

En målarkitektur er en fremtidig, ønsket tilstand. Det er naturlig å ha en stegvis, behovsprøvd tilnærming til realisering av målarkitekturen. Samtidig er det viktig at de første stegene forholder seg til en fremtidig målarkitektur for å unngå arkitekturvalg som senere vil være kostbare å endre på. Målarkitekturen beskriver ikke hvordan løsningene i arkitekturen skal realiseres i detalj men inneholder krav, prinsipper og konsepter som bidrar til å løse felles mål og understøtte behovene tjenesten har for samhandlig innen DHO tjenesteforløp. Målarkitekturen baserer seg på eksisterende normerende produkter samt behovskartlegging som er gjort i forbindelse med utprøving og spredning av Digital Hjemmeoppfølging.

## Behovskartlegging basert på pågående utprøvingsprosjekter

Arbeidet med målarikteturen baserer seg i stor grad på innhenting av erfaringer fra pågående intitativer. Behovskartleggingen har tatt utgangspunkt i erfaringer fra utprøvingsprosjekter for VKP og hvor det har blitt identifisert et stort behov for datadeling mellom aktører. Vi har videre studert behov som er viktige for utprøvingsprosjektet mellom Larvik kommune og Sykehuset i Vestfold. Vi har i tillegg fulgt behovskartleggingen i Oslo kommune der de skal etablere datadeling med Lovisenberg sykehus og fastleger.  

Vi har ikke tatt inn detaljerte beskrivelser fra utprøvings og spredningsprosjektene, siden målarkitektøren skal være et generisk verktøy. For nye prosjekter som er i oppstart kan det være interessant å se til andre intitativer for å blant annet få erfaringer om organisatoriske utfordringer og få ideer til mulige løsninger.  

Her er oversikt over de pågående spredningsprosjektene som er del av [Nasjonalt Velferdsteknologiprogram](https://www.helsedirektoratet.no/nyheter/oppstart-av-spredning-av-digital-hjemmeoppfolging).

### Prosessbeskrivelser og tjenesteforløp

En fellesnevner ved behovsarbeidet vi har fått tilgang til er at alle utprøvings og spredningsprosjektene tar utgangspunkt i detaljerte beskrivelser av tjenesteforløp eller prosessbeskrivelser for å beskrive nå-situasjonen og for å avdekke behov knyttet til tjenesteforløpene som analyseres. Beskrivelsene av tjenesteforløpene er til dels svært detaljerte og beskriver ønsket eller eksisterende tjenesteforløp for en eller noen få pasientgrupper hvor DHO benyttes.  

## Hvor passer dette produktet inn

Utover behovskarbeidet som er gjennomført i forbindelse med spredning og utprøving av DHO prosjekter baserer målarkitekturen seg spesielt på eksisterende arkitekturarbeid fra Direktoratet for e-helse samt behovsarbeidet som er gjennomført i forbindelse med helhetlig samhandling. Referanser til dette arbeidet finnes i [referansekapitelet](Referanser.md)

* Målarkitekturen for datadeling DHO bygger på relevante referansearkitektur og målarkitektur, spesielt relevant er:
  * [Referansearkitektur for datadeling](https://www.ehelse.no/standardisering/standarder/referansearkitektur-for-datadeling)
  * [Målarkitektur for datadeling i helse og omsorgssektoren](https://www.ehelse.no/standardisering/standarder/malarkitektur-for-datadeling-i-helse-og-omsorgssektoren) 
    * Målarkitektur for datadeling innen DHO videreutvikler og konkretiserer målarkitekturen for datadeling kan anvendes innen for DHO området

Når det gjelder løsningsarkitektur så gir målarkitekturen føringer for hvordan løsninger innen DHO, som benytter datadeling som samhandlingsform, kan utvikles for å løse samhandlingsutfordringer innenfor gjeldende rett.
